`{html icon} <h1> </h1> ve <h6> </h6>` `h` etiketleri `html` dokümanımızdaki tipografik etiketlerden biridir. `h` *Başlık* anlamına gelen *Header* kelimesinin ilk harfini temsil etmektedir ve 1 ila 6 arasında belirtirilir. `h` etiketi aynı zamanda semantik bir etikettir ve başlıkların önem derecesi vardır. `h1` en büyük `h6` en küçük başlıktır.

`{html icon} <p> </p>` etiketi `html` dokümanımızdaki tipografik etiketlerden biridir. `p` etiketi *Paragraf* anlamına gelen *Paragraph* kelimesinin ilk harfini temsil etmektedir. Etiketin anlamından da anlaşılacağı üzere basit metinleri bu etiket arasına yerleştiririz. Satır başı yapılmak istendiğinde yeni bir `p` etiketi açılabilir veya mevcut paragraf içinde `br` etiketi kullanılabilir.

`{html icon} <pre> </pre>` etiketi `html` dokümanınızdaki tipografik etiketlerden biridir. *Önceden Biçimlendirilmiş* anlamına gelen `Preformatted` kelimesinin ilk üç harfini temsil etmektedir. `pre` etiketi içindeki metinler tam olarak HTML dokümanınızda nasıl yazılmışsa (girintiler, boşluklar) tarayıcıda da aynı şekilde gösterilmesini sağlar.

`{html icon} <blockquote> </blockquote>` etiketi `html` dokümanınızdaki tipografik etiketlerden biridir. *Alıntı Bloğu* anlamına gelen *Block Quotation* kelimelerini temsil eder. `blockquote` etiketi başka bir sayfadan yapılan bir alıntıyı belirtmek için kullanılır ve altını yapılan kaynağı belirtmek için `cite` niteliği içine kaynağın bağlantısı yapıştırılır.

`{html icon} <q> </q>` etiketi `html` dokümanınızdaki tipografik etiketlerden biridir. *Alıntı* anlamına gelen *Quotation* kelimesinin ilk harfini temsil eder. `q` etiketi kısa alıntılar için satır içi kullanılır, `blockquote` etiketi gibi `cite` niteliği alabilir.

`{html icon} <abbr> </abbr>` etiketi `html` dokümanınızda kısaltmaları belirtebileceğiniz bir etikettir. *Kısaltma* anlamına gelen *Abbreviation* kelimesinin ilk dört harfini temsil eder. Dr., Prof. gibi kısaltmaların açılımı  `abbr` etiketinin `title` niteliğine yazılır. 

`{html icon} <address> </address>` etitketi `html` dokümanınızda adresleri belirtebileceğiniz bir etikettir. *Adres* anlamına gelen *Address* kelimesini temsil eder. Gerçek hayatta bulunan bir adresi bu etiket arasına yazılmalıdır.

`{html icon} <cite> </cite>`etiketi `html` dokümanınızda bir sanat eserine atıfta bulunmak için kullanılan bir etikettir. *Atıf* anlamına gelen *Cite* kelimesini temsil etmektedir. 
