PHP, Hypertext Preprocessor'ın kısaltmasıdır. 1995 yılında Rasmus Lerdorf tarafından geliştirilen, sunucu tarafında çalışan, HTML'e gömülebilen, genel amaçlı bir programlama dilidir.

PHP, web geliştirmede oldukça yaygın olarak kullanılan bir dildir. Dinamik web sayfaları oluşturmak, formlar, veritabanları ve diğer web uygulamaları geliştirmek için kullanılır.

### Halihazırda Bilinmesi Gerekenler
---
Eğitime başlamadan önce aşağıdaki dillerin temel bilgilerine sahip olmanız gerekir: 

- HTML
- CSS
- JavaScript

Yukarıda ki diller hakkında herhangi bir bilginiz yok ise bu eğitime başlamanız tavsiye edilmez.

### PHP Nedir?
---
- PHP, "PHP" için kullanılan bir kısaltmadır: Hypertext Preprocessor" kelimelerinin kısaltmasıdır.
- PHP yaygın olarak kullanılan, açık kaynak kodlu bir betik dilidir.
* PHP betikleri sunucu üzerinde çalıştırılır.
* PHP'yi indirmek ve kullanmak ücretsizdir.

>**PHP inanılmaz ve popüler bir dildir!**
>Web üzerindeki en büyük blog sisteminin (WordPress) çekirdeğinde yer alacak kadar güçlüdür!
>Büyük sosyal ağları çalıştıracak kadar derindir!
>Ayrıca yeni başlayanların ilk sunucu tarafı dili olacak kadar kolaydır!

### PHP Dosyası Nedir?
---
- PHP dosyaları metin, HTML, CSS, JavaScript ve PHP kodu içerebilir.
- PHP kodu sunucuda çalıştırılır ve sonuç tarayıcıya düz bir HTML dökümanı olarak döndürülür.
- PHP dosyaları "`.php`" uzantısına sahiptir.

### PHP ile Neler Yapılabilir?
---
- PHP dinamik sayfa içeriği oluşturabilir.
- PHP sunucu üzerinde dosya oluşturabilir, açabilir, okuyabilir, yazabilir, silebilir ve kapatabilir.
- PHP form verilerini toplayabilir.
- PHP çerez gönderebilir ve alabilir.
- PHP veritabanınıza veri ekleyebilir, silebilir, değiştirebilir.
- PHP kullanıcı erişimini kontrol etmek için kullanılabilir.
- PHP verileri şifreleyebilir.

### Neden PHP?
---
- PHP çeşitli platformlarda çalışır (Windows, Linux, Unix, Mac OS X, vb.)
- PHP günümüzde kullanılan neredeyse tüm sunucularla uyumludur (Apache, IIS, vb.)
- PHP çok çeşitli veritabanlarını destekler
- PHP ücretsizdir. Resmi PHP kaynağından indirin: www.php.net
- PHP'nin öğrenilmesi kolaydır ve sunucu tarafında verimli bir şekilde çalışır

### PHP 7'de Neler Değişti?
---
- PHP 7, bir önceki popüler kararlı sürümden (PHP 5.6) çok daha hızlıdır
- PHP 7 geliştirilmiş Hata İşleme özelliğine sahiptir
- PHP 7, fonksiyon argümanları için daha katı Tip Bildirimlerini destekler
- PHP 7 yeni operatörleri destekler (uzay gemisi operatörü gibi: `<=>`)

> **Bu eğitim PHP 7 sürümünü ele almaktadır!**
> 
> PHP ise güncel olarak PHP 8.3 sürümüne sahiptir sürümler arasında performans artışları ve betik değişiklikleri olabilmektedir. Sürümler arasında ki değişiklikleri PHP'nin orijinal web sayfası olan www.php.net üzerinden görüntüleyebilirsiniz.
